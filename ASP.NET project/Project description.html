<!DOCTYPE html PUBLIC "-//W3C//DTD HTML 4.0 Transitional//EN">
<!-- saved from url=(0045)http://aspcourse.free.bg/projectsASP2014.html -->
<html><head><meta http-equiv="Content-Type" content="text/html; charset=windows-1251"><meta content="IE=5.0000" http-equiv="X-UA-Compatible">
<title>Курсови проекти по ASP програмиране</title>

<meta name="GENERATOR" content="MSHTML 10.00.9200.16750"><style type="text/css"></style></head>
<body>
<h1>Курсови проекти по ASP програмиране</h1>
<h2>Функционалност на курсовите проекти</h2>
<p>Курсовите проекти по ASP програмиране представляват задания, които
 задължително използват ASP.NET технология и език С#. За целта най-напред се
 прави модел на документ. Документът описва свойствата и характеристиките на
 реално явление или обект - футболни срещи, автомобили, шахматни срещи, филми,
компютри, оръжия, конкретен спорт и т.н. Текстовото съдържание на документа
 задължително е на кирилица и на български език. <br>По-нататък направеното във
 всеки пункт се оценява с 0.5 или 1.5 точка. Окончателната оценка се получава
като към стартовата оценка 2 се добави сумата, получена от точките за всеки
пункт. Оценка по-голяма от 2 се пише ако са покрити изискванията на поне една от
точките 3 или 4. Ако е работено само по точки 1 и 2, тогава се поставя оценка 2,
защото се ползват изцяло знания от други курсове. <br><br>1. (0.5 т.) Всеки
студент избира и разработва собствен модел на XML документ от избрана от него
приложна област. За този модел се съставя Document Type Definition (DTD) или
Schema. DTD (Schema) трябва да съдържа минимум 30 различни елемента и 10
атрибута, с които се задава състава и структурата на модела. В XML документа
трябва да има поне три различни групи вложени елементи (всяка с най-малко 3
елемента). Групите трябва да се срещат 2-3 пъти. <br>След това с текстов или XML
редактор да се съставят 20 съдържателни различни екземпляра (XML файла) на този
документ, които да са добре конструирани и валидни за тази DTD (Schema).
Текстовото съдържание на документа задължително е на кирилица и на български
език.<br>В документацията към курсовия проект накратко (2-3 реда) трябва да се
опише всеки елемент (атрибут) от DTD (Schema).<br><br>2. (0.5 т.) Да се създаде
База от Данни (БД) на Microsoft SQL Server 2008 или друга версия, която по съдържание да
съответства на съдържанието на XML документите. В документацията към курсовия
проект накратко (5-6 реда) трябва да се опише всяка таблица от БД. След това да
се опише (2-3 реда) всяка колона на всяка таблица от БД. Да се отпечата схемата
на взаимовръзката между таблиците на БД. <br><br>3. (1.5 т.) От подходящо
зададено меню да се избира режим, при който съдържанието на всичките 20 XML
файла да се прехвърли в Базата от Данни. Да се опише избраната функция и нейните
параметри. Преди прехвърлянето на съдържанието на поредния файл да се провери
дали файлът е валиден за Document Type Definition - DTD (Schema). Да се
отпечатва резултата от проверката за всеки файл (да/не) придружен с името на
файла. В документацията към курсовия проект накратко (2-3 реда) трябва за всеки
елемент (атрибут) от DTD (Schema), чието съдържание се прехвърля в БД, да се
опише в коя таблица от БД и в коя колона се прехвърля.<br><br>4. (1.5 т.) От
подходящо зададено меню да се избира режим, при който съдържанието на отделен
XML документ се попълва непосредствено в полетата на съответстваща форма в смисъл
на HTML. Да се опише избраната функция и нейните параметри. Формата трябва да
съдържа достатъчно полета и групи полета съгласно DTD (Schema) на XML документа.
След като се запълнят полетата на формата, следва изпълнението на две функционалности.
Важното тук е, че съдържанието на формата се попълва само един път. При изпълнението
на първата функционалност съдържанието на полетата на формата се прехвърля в БД
след положителна проверка за валидност. При изпълнениетo на втората функционалност
се създава и се записва валиден XML файл.<br>
<br>Всичко това се демонстрира в браузер като web страница (.aspx файл).<br><br>
</p><p>
</p><p>
</p><p></p>
</body></html>